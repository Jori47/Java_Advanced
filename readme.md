---
title: JAVA Advanced (31089/1607/1819/1/72)
layout: Midnight
author: David D'Haese
toc: true
---

# JAVA Advanced (31089/1607/1819/1/72)
## Introductie
### OLOD Fiche

| Omschrijving                   | Waarde                          |
|--------------------------------|---------------------------------|
| Studieomvang                   | 3 studiepunten                  |
| Co-titularis(sen)              | D'Haese David                   |
| Onderwijstaal                  | Nederlands                      |
| Quotering                      | Op 20 (tot op een geheel getal) |
| Tweede examenkans              | Mogelijk                        |
| Tolereerbaarheid               | Wordt nooit getolereerd         |
| Totale studietijd              | 75,00 uren                      |
| Volgtijdelijkheid              | Object Oriented Programming     |
| Hoor- en/of werkcolleges       | 12,00 uren                      |
| Practicum en/of oefeningen     | 12,00 uren                      |
| Werktijd buiten de contacturen | 51,00 uren                      |
| Toetsing type                  | Vaardigheidstoets hands on      |
| Toetsing vorm                  | Digitaal                        |
| Toetsing duur                  | 240 min                         |

### Korte omschrijving OLOD

In dit OLOD word je ondergedompeld in Java. Je leert de populairste en recentste Java frameworks gebruiken en bouwt een degelijke basis op die je zal toepassen in het informatica project.

### OLR-Leerdoelen (kort)

- Ontwerpt een gebruikersinterface op basis van principes en richtlijnen.
- Hanteert hulpmiddelen voor foutopsporing en diagnostiek
- Implementeert lambda expressies
- Maakt gebruik van JAVA bibliotheken
- Ontwikkelt een grafische gebruikersinterface (GUI) en de bijhorende methodes om gebeurtenissen af te handelen
- Maakt gebruik van verzamelingen

### ECTS link

[Hier](https://bamaflexweb.ap.be/BMFUIDetailxOLOD.aspx?a=121279&b=5&c=1) vind je de link naar de uitgebreide ECTS fiche voor dit OLOD.

### Benodigdheden voor dit OLOD

De volgende items zijn nodig tijdens de hoorcolleges, tijdens het practicum (=labo-lessen) alsook tijdens de examens (zowel eerste als tweede zittijd):

- Draagbare computer
- Java SE Development Kit 11.0.2 geïnstalleerd (voor installatie, zie [hieronder](#Java_Install))
- Visual Studio Code (VS Code) geïnstalleerd (voor installatie, zie [hieronder](#VS_Install))
- [Maven](http://maven.apache.org/) geïnstalleerd
- VS Code extensies `Java Extension Pack`, `Maven for Java` en `Markdown+Math` geïnstalleerd

### Verloop hoorcolleges

Tijdens de hoorcolleges zal de lector de theoretische kennis omtrent Java overbrengen door gebruik te maken van *Markdown* bestanden. Markdown is een uiterst eenvoudige markup scriptingtaal dat enerzijds leesbaar is voor mensen en anderzijds software-matig analyseerbaar en omzetbaar is. Dit formaat laat ook toe om geschreven tekst in één document te combineren met programmeercode. Meer informatie over Markdown vind je in de [cheat-sheet](https://github.com/adam-p/Markdown-here/wiki/Markdown-Cheatsheet) en op [Wikipedia](https://en.wikipedia.org/wiki/Markdown). De Markdown bestanden worden verspreid via Digitap. VS Code laat toe om Markdown bestanden te editeren en te renderen en de student wordt aangemoedigd om deze IDE dan ook te gebruiken. Er zijn talrijke extensies beschikbaar om het gebruik van Markdown (tabellen, Latex, &hellip;) te vereenvoudigen.

*Het beste resultaat voor het bekijken van deze cursus bekomt men door de standaard layout en kleurenpalet van VS Code te behouden.*

### Studiematerialen

Op Digitap staat een boek vermeld: Sierra K en Bates B (2005)<sup>1</sup>. Dit boek is duidelijk nogal verouderd maar je hebt er wel de typische aanpak van de "Head first" reeks die zeker aan te prijzen is. Er zal verder gewerkt worden met de boeken van de auteur Kishori Sharan<sup>2,3,4</sup> die via de universiteitsbibliotheek als elektronische exemplaren gratis beschikbaar zijn (meer info in het document *Java_Adv_####_Java_Recap*).

### <a name="Java_Install"></a>Installatie Java SE Development Kit 11.0.2

- Surf naar [de download pagina van Oracle](https://www.oracle.com/technetwork/java/javase/downloads/jdk11-downloads-5066655.html)
- Op deze pagina, onderaan, kies je voor 'Accept License Agreement' en kies je het gepaste bestand uit de lijst:
![Java installation](Media/Installation_01.jpg)
- Installeer op jouw lokale machine, er volgen een aantal schermen waarop je de standaardwaarden kan accepteren

### <a name="VS_Install"></a>Installatie Visual Studio Code

- Indien je VS Code nog niet bezit, kan je de laatste versie [hier](https://code.visualstudio.com/) downloaden
- Installeer lokaal op jouw machine
- Er wordt aangeraden om jezelf wegwijs te maken in VS Code via een aantal [Introductie video's](https://code.visualstudio.com/docs/getstarted/introvideos)
- Volg [deze instructies](https://code.visualstudio.com/docs/languages/java) en installeer de [Java Extension Pack](https://marketplace.visualstudio.com/items?itemName=vscjava.vscode-java-pack)
- Volg [deze instructies](https://code.visualstudio.com/docs/java/java-tutorial) om Java te koppelen met VS Code
- Download deze cursus via de terminal (open de terminal via `ctrl + ù`) met de opdracht `git clone https://github.com/ddhaese/Java_Advanced`

### Examen (onder voorbehoud)

Het examen zal een vaardigheidstoets zijn zoals in de ECTS vermeld. Het zal een open boek examen zijn waarbij je de online documentatie van Oracle kunt raadplegen. Alle vormen van communicatie (ook op inline fora e.d.) zal als examenfraude beschouwd worden. Het zal bestaan uit vele kleine vragen (dus geen grote opdracht) die alle facetten van de cursus kunnen vertegenwoordigen. Een uitzondering hierop zijn de paragrafen die als [Optioneel] gemarkeerd staan. Punten zullen voornamelijk gegeven worden op basis van de graad van beheersing van de materie. Er zal dus niet enkel naar het resultaat van je code gekeken worden, maar ook naar hoe dicht jouw code bij de 'ideale' code aanleunt. Bovendien wordt er ook verwacht dat je de aangegeven codeerstijl respecteert en zal ook dit op punten staan. Verder moet je weten dat het examen zo zal worden opgezet dat de vaardigheid bij de student ook onmiddellijk inzetbaar is. Dat wil zeggen, er zal heel wat geprogrammeerd moeten worden zodat er weinig tijd zal overgehouden worden om op fora en in de documentatie opzoekingen te doen. Nog anders gezegd: de student krijgt de vrijheid om het internet af te schuimen maar doet er best aan dat *niet* te doen want hij/zij verspeeld er alleen maar tijd mee!

### Referenties

|              | Literatuur                                                       |
|--------------|------------------------------------------------------------------|
| <sup>1</sup> | Sierra K en Bates B (2005) Head First Java: A Brain-Friendly Guide. O'Reilly Media.|
| <sup>2</sup> | Sharan K (2014) Beginning Java 8 Fundamentals: Language Syntax, Arrays, Data Types, Objects, and Regular Expressions. Apress. ISBN: 978-1-4302-6653-2.|
| <sup>3</sup> | Sharan K (2014) Beginning Java 8 Language Features: Lambda Expressions, Inner Classes, Threads, I/O, Collections, and Streams. Apress. ISBN: 978-1-4302-6659-4.|
| <sup>4</sup> | Sharan K (2014) Beginning Java 8 APIs, Extensions and Libraries: Swing, JavaFX, JavaScript, JDBC and Network Programming APIs. Apress. ISBN: 978-1-4302-6662-4.|
